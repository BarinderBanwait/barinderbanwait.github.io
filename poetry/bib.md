---
layout: default
title: "Ek Vari tusi menu dassia si"
logo: "poetry/beas.jpg"
description: "The Beas river in Punjab, where the form for this poem took shape, while scattering my Grandmother's ashes."
permalink: /poetry/bib
---

# ਇੱਕ ਵਾਰੀ ਤੁਸੀਂ ਮੈਨੂੰ ਦੱਸਿਆ ਸੀ

<sub> (ਪ੍ਰਿਮਲਾ ਦੇਵੀ ੧੯੨੬ -- ੨੦੨੦ ਵਾਸਤੇ) </sub>

 <font size="4">
<p>ਇੱਕ ਵਾਰੀ ਤੁਸੀਂ ਮੈਨੂੰ ਦੱਸਿਆ ਸੀ</p>

<p>ਦਤਿਆਲ ਵਿੱਚ ਤੁਹਾਡੇ ਪਿਤਾ ਜੀ ਦੇ ਘਰ ਵਿੱਚ</p>

<p>ਇੱਕ ਬਹੁਤ ਖੁੱਲ੍ਹਾ ਬਾਗ਼ ਹੁੰਦਾ ਸੀ । </p>

<p>ਇੰਨੀ ਤੇਜ਼ ਧੁੱਪ ਉੱਥੇ ਪੈਂਦੀ</p>

<p>ਕਿ ਲੰਬੇ ਲੰਬੇ ਅੰਬਾਂ ਦੇ ਦਰੱਖਤ</p>

<p>ਫੈਲ ਗਏ ਸੀ ਤੇ</p>

<p>ਪੱਕ ਗਏ ਸੀ ਮਿੱਠੇ ਮਿੱਠੇ ਗੰਨੇ ।</p>  

<br />

<p>ਇੱਕ ਵਾਰੀ ਤੁਸੀਂ ਮੈਨੂੰ ਦੱਸਿਆ ਸੀ</p>

<p>ਲਾਹੌਰ ਤੁਸੀਂ ਮਿਲਣ ਗਏ ਸੀ ਆਪਣੀ ਸਹੇਲੀ ਨੂੰ </p>

<p>ਅੰਮ੍ਰਿਤਸਰ ਤੋਂ । </p>

<p>ਕਿੰਨੂੰ ਪਤਾ ਸੀ ਕਿ ਥੌੜੇ ਸਾਲਾਂ ਨੂੰ</p>

<p>ਜਦੋਂ ਵੀ ਗੱਡੀਆਂ ਓਦਰੋਂ ਆਉਣਗੀਆਂ</p>

<p>ਰਾਤਾਂ ਵਿਚ ਸਾਇਰਨ ਵਜਨਗੇ </p>

<p>ਤੇ ਬਾਹਰ ਸੜਕਾਂ ਤੇ ਇੰਨਾ ਖੂਨ ਡੁੱਲ ਜਾਉਗਾ ।</p>

<br />

<br />    

<p>ਇੱਕ ਵਾਰੀ ਤੁਸੀਂ ਮੈਨੂੰ ਦੱਸਿਆ ਸੀ</p>

<p>ਉਸ ਰਾਤ ਜਦੋ ਨਾਨਾਜੀ ਘਰ ਨਹੀਂ ਆਏ ਵਾਪਸ ।</p>

<p>ਰੋਟੀ ਠੰਡੀ ਹੋਗੀ, ਤੁਸੀਂ ਨਹੀਂ ਸੌ ਪਾਏ</p>

<p>ਛੋਟੂ ਜਿਸਨੂੰ ਪੁਲਿਸ ਨੇ ਭੇਜਿਆ ਸੀ</p>

<p>ਦਰਵਾਜ਼ੇ 'ਤੇ ਬਾਰ ਬਾਰ ਰੁੱਕਿਆ </p>

<p>ਕਿਉਂਕਿ ਉਸਦੀ ਹਿੱਮਤ ਨਹੀਂ ਸੀਗੀ ਤੁਹਾਨੂੰ ਦੱਸਣ ਦੀ</p>

<p>ਕਿ ਨਾਨਾਜੀ ਦਾ ਕਤਲ ਹੋ ਚੁੱਕਿਆ ਹੈ । </p>

<br />

<br />  

<p>ਇੱਕ ਵਾਰੀ ਤੁਸੀਂ ਮੈਨੂੰ ਦੱਸਿਆ ਸੀ</p>

<p>ਪਠਾਨਕੋਟ ਵਿਚ ਜਦੋ ਸਿਲਾਈ ਕਰਨਾ ਸਿਖਿਆ</p>

<p>ਬੱਚਿਆਂ ਨੂੰ ਪੜ੍ਹਾਉਣ ਲਈ</p>

<p>ਅੱਟਾ ਵਿਚ ਤੁਹਾਡੀ ਨਿੱਕੀਆਂ ਧੀਆਂ ਰਹਿੰਦੀਆਂ ਸੀ</p>

<p>ਮਾਂ ਪਿਓ ਤੋਂ ਬਿਨਾ । </p>

<p>ਗੋਰਾਇਆ ਵੱਲ ਸਿਰਫ ਹਰ ਦੋ ਮਹੀਨੀਂ ਹੀ ਜਾ ਸਕੇ </p>

<p>ਐਸ.ਡੀ.ਓ. ਦੇ ਘਰ ਤਕ । </p>

<br />

<br />  

<p>ਇੱਕ ਵਾਰੀ ਤੁਸੀਂ ਮੈਨੂੰ ਦੱਸਿਆ ਸੀ</p>

<p>ਮਾਮਾ ਜੀ ਨੇ ਅਖਬਾਰ ਵਿਚ ਇਸ਼ਤਿਹਾਰ ਦੇਖਿਆ</p>

<p>ਇੰਗਲੈਂਡ ਵਿੱਚ ਕੰਮ ਕਰਨ ਲਈ ।</p>

<p>ਸੋਚ ਸੋਚਕੇ</p>

<p>ਦਿੱਲੀ ਜਾ ਜਾਕੇ, ਆਪਣੇ ਭਰਾ ਨਾਲ ਰੈਕੇ</p>

<p>ਵੀਸਾ ਲੈਕੇ ਬੱਚਿਆਂ ਦੇ ਨਾਲ </p>

<p>ਲੰਡਨ ਪਹੁੰਚ ਗਏ । </p>

<br />

<br /> 

<p>ਇੱਕ ਵਾਰੀ ਤੁਸੀਂ ਮੈਨੂੰ ਦੱਸਿਆ ਸੀ</p>

<p>ਤੁਹਾਡੇ ਪਿਤਾ ਜੀ ਨੇ ਤੁਹਾਨੂੰ ਹਨੂਮਾਨ ਚਲੀਸਾ ਸਿਖਾਇਆਂ</p>

<p>ਤੇ ਨਾਨਾਜੀ ਤੋਂ ਮੂ਼ਲ ਮੰਤਰ ਲਿਆਈਆਂ</p>

<p>ਜੋ ਤੁਸੀਂ ਮੈਨੂੰ ਬਚਪਨ ਵਿਚ ਦੇਖਿਆਈਆਂ ।</p>

<p>ਮੰਦਿਰ ਗੁਰਦਵਾਰੇ ਅਤੇ ਸਤਸੰਗ ਸਾਰੇ ਕਿਤੇ</p>

<p>ਤੁਸੀਂ ਮੈਨੂੰ ਲੈਕੇ ਗਏ ।</p>

<p>"ਸਭ ਕਿਛੁ ਘਰ ਮਹਿ ਬਾਹਰਿ ਨਾਹੀ" । </p>

<br />

<br />

<p>ਇੱਕ ਵਾਰੀ ਮੈਂ ਤੁਹਾਨੂੰ ਸਵਾਲ ਕੀਤਾ ਸੀ</p>

<p>ਫੁੱਲ ਤੁਹਾਡੇ ਕਿੱਥੇ ਉਠਾਰਾਨਾ ਚੌਂਦੇ ?</p>

<p>ਬਿਆਸ । ਡੇਰਾ ।</p>

<p>"ਉਠ ਫਰੀਦਾ ਸੁਤਿਆ ਝਾੜੂ ਦੇ ਮਸੀਤ </p>

<p>ਤੂੰ ਸੁੱਤਾ ਰੱਬ ਜਾਗਦਾ ਤੇਰੀ ਡਾਢੇ ਨਾਲ ਪ੍ਰੀਤ" ।</p>

<p>ਸੌਂ ਬੀਬੀ ਬਹੁਤ ਥੱਕਿਆਂ ਕਰਲਿਆ ਹੁਣ ਸੰਗੀਤ</p>

<p>ਪ੍ਰੇਮ ਦੀ ਬਾਣੀਆਂ ਤੁਹਾਡੇ ਰਹਿਣਗੀਆਂ ਚਲੇਂਗੇ ਮਿਲਣ ਪ੍ਰਭਮੀਤ ।</p>

</font>
